---
title: Tomatsoppa
---

### Ingredienser
- 500g kvisttomater
- 500g körsbärstomater (både kvist- och körsbärstomaterna går att byta ut till andra sorters tomater, jag brukar bara köra på den här kombon för att det är ganska bra pris)
- Två konservburgar med hela tomater
- 1 gullök
- 1 rödlök
- Vitlök
- Basilika
- En tärning hönsbuljong

### Gör så här
1. Skiva tomaterna och rödlöken i grova bitar och lägg på en plåt. Släng på ett knippe basilika, salt och rör om allt i olivolja. Kör in i ugnen på hög värme (ca 210-220) i ungefär 20 min.
2. Finhacka löken och vitlöken. Börja steka löken i en stor kastrull på medelhög värme. När löken börjar mjukna lite, tillsätt vitlöken och ett knippe basilika (behåll bladen på stjälkarna, vi ska plocka bort basilikan senare och det blir lättare om bitarna är lite större).
3. När all lök är mjuk och genomskinlig, tillsätt de konserverade tomaterna. Krossa tomaterna med en stekspade. Det är inte viktigt att få dom i små bitar, allt kommer köras i en mixer i slutet.
4. Håll i 5dl vatten och buljongtärningen.
5. Förhoppningsvis har det gått 20 min nu (har det inte gjort det är löken antagligen inte tillräckligt stekt). Ta ut tomaterna ur ugnen, plocka bort basilikan och häll i resten i kastrullen. Rör ihop allt och låt de stå i kanske 10 min.
6. Nu ska allting mixas. Om du inte har en extremt stor mixer så kommer vi behöva mixa soppan i omgångar, så ta fram en bunke att hälla den färdiga soppan i. När allt är klart kan du hälla tillbaka det i kastrullen.
7. Ta ur basilikan som är kvar och börja mixa soppan tills den är helt slät. Det gör inget om basilikan är kvar, men tar man ur den får man en helt slät orange soppa.
8. När allt är mixas kan du hälla tillbaka soppan i kastrullen (skölj ur den först). Låt den puttra i några minuter till och smaksätt med salt och peppar. Servera med lite bröd (eller en grilled cheese om du vill vara riktigt amerikansk).

Orginalrecept: [Thomas Straker](https://www.instagram.com/thomas_straker/reel/DCAD5bDOMQB/)
