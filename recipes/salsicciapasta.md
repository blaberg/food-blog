---
title: Salsicciapasta
---

### Ingredienser
- Ett paket salsiccia. Det måste vara bra kvalitet så man kan trycka ut innehållet, Scan funkar inet här. Går också att byta ut mot andra typer av kryddiga korvar.
- Ett paket körsbärstomater. Om du har råd och vill lyxa till det så kan du köpa Romantica.
- Ca 1 msk tomatpuré.
- En skvätt rödvin (går att skippa men är godare med).
- 2-3 vitlöksklyftor.
- 300g pasta (jag vet inte riktigt hur mycket man ska ha, men om det blir för mycket kan du spara till matlådor).
- Parmesan.

### Gör så här
1. Dela tomaterna i kvartar och finhacka vitlöken.
2. Börja koka upp vattnet. Se till att det är välsaltat.
3. Sätt en non-stick panna på medelehög värme med en klick olivolja. Det är viktigt att den är nonstick! Korv har för mycket fett i sig för att kunna stekas på rostfritt stål, det kommer bara fastna i botten och inte få nån yta. Du kan steka på en gjutjärnspanna, men beläggningen kommer förstöras av tomaterna.
4. Tryck ut färsen ur korven och lägg ner den i stekpannan. Hacka upp den så fint du kan och stek tills den börjar få yta.
5. Tillsätt vitlöken och stek tills den blir mjuk.
6. (Valfritt): vill du ha lite hätta så kan man ha i lite chili flakes.
7. Tillsätt ett par klickar tomatpure och rör om. Allt ska täckas med ett lager av tomatpure och ha en någorlunda mörkröd färg. Stek i ett par minuter.
8. Häll i en skvätt rödvin. Stek det tills allt rödvin hav avdunstat.
9. Häll i pastan i vattnet. Vi vill ha mycket stärkelse i vattnet, så se till att pasta inte ligger mer än nån centimeter under vattenytan.
10. Nu är det dags att ha i tomaterna. Sänk värmen något, krydda med salt och peppar. Stek tills pastan är klar.
11. När det är nån minut kvar innan pastan är genomkokt kan du börja hälla över den i stekpannan. Häll i lite pastavatten. Stärkelsen i pastavattnet kommer göra att såsen täcker pastan cyket bättre.
12. Lägg upp på en tallrik, riv på lite parmesan och servera.

Orginalrecept: Det här är mitt recept från när jag va på utbyte i Milano.
